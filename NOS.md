# Nederlands Omroep Stichting
## Een masterclass door Young Creators
### Het reisverslag van Roderik

Het is donderdag 2 april. Om 16:54 stopt bus 74 bij Centraal Station Utrecht. Zo snel als ik kan ren ik de bus uit, richting de roltrap. Na het inchecken ren ik omhoog, de roltrap op. Direct vlieg ik links, en ren ik een stukje. Na een paar meter ren ik een trap af, en beland op een plein voor perron 1 tot en met 4. Over dit plein rennend, haast ik mij naar spoor 3. Daar aangekomen spring ik de trein in, die vlak daarop vertrekt. Volgens de beeldschermen komt mijn trein om 17:18 op het station aan, waaar ik uit moet stappen: Hilversum Media Park.
Mensen die hier wel eens (langs) komen, kennen het station waarschijnlijk wel. Over het station ligt een loopbrug, zoals te zien is op de foto. Aan het einde van deze brug, zit een soort pot met goud: Het Nederlandse land der Televisie.

Voor de lezers die nog steeds geen flauw idee hebben waar dit artikel over gaat, een kleine uitleg. Young Creators had geregeld met de NOS, dat op donderdag 2 april een masterclass werd gehouden, op het terrein van de NOS. De NOS legde aan maximaal 60 man uit, hoe de website in elkaar steekt, en hoe hun blijven innoveren op technisch gebied. Natuurlijk kwamen er extreem aanmeldingen binnen. Dit had als gevolg dat er 60 man moesten worden uitgekozen. De organisatoren deden hun best om deze mensen te selecteren. Uit de selectie kwam een vertegenwoordiging van 58 man, geen 60 dus. Deze 58 mannen mochten, samen met 2 vrouwen die ook waren geselecteerd, naar de NOS om de masterclass bij te wonen. De schrijver van dit artikel, Roderik, was één van de 58, en bezocht samen met Nick de NOS.

Praktisch iedereen is aanwezig als een man met een jong uiterlijk en een open, losse uitstraling op een bankje spreekt. Na een kort welkomstwoord deelt hij NOS-keykoards met naambadges van de Young Creators uit. Als alles is uitgedeeld springt de man voorop, en begeleid de groep naar boven. Bij de deur om echt naar binnen te gaan, werd nogmaals gecontroleerd of iedereen die binnenkwam een badge had. Het scheen iets te maken te hebben met een recente indringer bij de NOS. Natuurlijk liet dit de pret niet drukken, en na een klein stukje lopen zaten we met 56 mannen en 2 vrouwen in een ruimte. Hier kregen we een mooie inleiding te horen over de NOS en NOS.nl.

Vervolgens werd de groep opgedeeld in 2 groepen. De eerste groep volgde eerst een masterclass beneden, de tweede groep volgde eerst de masterclass boven. Terwijl Nick in groep één kwam, kwam ik in groep twee recht.
De eerste masterclass werd gegeven door Alex Meijer. Deze 26-jarige man was begonnen vanuit zijn studie Media Technologie als frontender. Na dat enkele tijd gedaan te hebben, kreeg Alex de verantwoordelijkheid over het vernieuwe van de NOS website. De bouw van de nieuwe website was een lang traject, dat werd uitgevoerd door relatief weining personeel. Het frontend-team bestond uit één man voor de UX, één man voor het design en 2 developers. Het aantal developers is later nog wat omhoog gegaan. Het backend-team, bestaand uit alleen maar developers, bevatte 6 man. Het backend-team het als belangrijkste taak, om een nieuwe API te maken.
De nieuwe site moest responsive zijn, dus ook geschikt voor op elk formaat telefoon. Hierdoor kon de website mooi getest worden op de plek waar eerst een mobiele versie van de site stond. De eerste publieke beta was dus op m.nos.nl. Deze nieuwe versie van de site draaide eerst nog op de oude API, waardoor er eerst nog niet veel extra functies waren. Veel mensen hadden wel door dat er een nieuwe mobiele versie van de site was, maar niet dat deze responsive was. Volgens Alex was het leuk om te zien hoe mensen daar achter kwamen.
De site bestaat uit 6 echte pagina's:
- Index (homepage)
- Nieuws (overzichtspagina van het nieuws)
- Sport (overzichtspagina van de sport)
- Artikel (pagina waarop artikel wordt gelezen)
- Uitzendingen
- Video's

Tijdens het traject werd gewerkt met SCRUM, wat eerder op deze blog ook is uitgelegd. In sprints van 6 weken werd langzaam aan de site gebouwd. Ook werd er gewerkt op basis van improve & expand.
Zo werden de volgende dingen gebouwd onder het thema 'improve':
- Storytelling (content als filmpjes in het artikel, en niet alleen bovenaan)
- Top stories (het nieuws wat nu speelt apart weergeven)
- Nieuws in beeld (Het nieuws in beelden)
- Live streams

Toen deze features waren ingebouwd, werd de site naar beta.nos.nl geplaatst voor een tweede publieke beta. Deze versie liep parallel met nos.nl. Op de beta zat een rode knop om feedback te geven. Daar waren de volgende opties:
>(  |   :/  |   :|  |   :)  |   <3

De knop is tost op heden aanwezig. Tijdens de beta was het gemiddelde tussen :/ en :|.
Het hele proces van improve & expand verliep daarna als volgt:
Beta -> Teletekst ingebouwd -> Nieuwsuur opgenomen -> NOSop3 opgenomen -> cijfers binnengehaald -> meest bekeken video's functie -> sport uitslagen ingebouwd -> release -> archief ingebouwd -> live blogs uitgebouwd -> bundels (soortgelijke artikelen koppelen) ingebouwd.
De release gebeurde na ongeveer een jaar na het starten van het proces.
De neiuwe site is gehost in het datapark van de NPO. De site is gebouwd op basis van het Symfony-framework. De thema's worden gemaakt met Twig, de CSS met SASS en voor Javascript is jQuery gekozen. Het versiebeheer werd gewoon met Git gedaan. De keuze voor Symfony kwam voort uit het bestuur. Het bestuur was namelijk enthousiast over Symfony.

Na de masterclass volgde een, door de NOS georganiseerd, dinner. Deze smaakte erg goed, en was van hoge kwaliteit. Tijdens de inleideng werd al gezegd: "De hele week zul je niet zo lekker eten als vanavond." Dat is zeker waar geworden!

Na het dinner, was het tijd voor de tweede masterclass. Deze werd gegeven door de 28-jarige Elger van der Wel. Tijdens zijn studie Telematica, was hij bij de NOS komen werken als journalist. Na een aantal jaar kreeg Elger een nieuwe baan als productowner van NOS.nl en coördinatoor van NOS lab. Elger is een vlotte jongen, die niet stil kon staan. Ook qua uiterlijk onderscheidde hij zichzelf; hij liep namelijk rond met een simpele blouse met een strikje en gympen aan.
De publieke omroep heeft als taak om van nieuws te voorzien.. Om te zorgen dat ze dit blijven doen, moet de NOS blijven innoveren. Toen nos.nl nog niet lang bestond, kwamen er 15 tot 20 artikelen online. Op NU.nl kwamen een paar honderd in dezelfde tijd. De website van de NOS liet eerst veel headlines zien, maar de daarop volgende versie bevatte ook plaatjes met korte intro's. Tot en met toen, 2012, waren de artikelen teletekst-berichten met kleine toevoegingen.
In 2012 vverscheen ook een app. Op Android was dit zelfs de eerste app met pushnotifications. De NOS heeft toen een snelle inloop gemaakt. Dit geld ook op Twitter. Het Twitteraccount bestond al sinds 2007, maar werd pas bij de kroning van koning Willem-Alexander in 2013 echt gebruikt. Vanaf toen werd alles met de hand geplaatst, en werd het account niet gebruikt voor een soort RSS-feed.
Voor het bouwen van een nieuwe site is er onderzoek onder mensen gedaan. Hier is het nieuwsbehoeftemodel uit voort gekomen. Binnenkort komt hier ook een boek over uit! (Scoop?)
De uitkomst van dit model is vrij duidelijk: "Mensen willen alles kunnen, zonder moeite." Het eerste deel laten mensen blijken, het tweede deel merk je na doorvragen. Het nieuwsbehoeftemodel wordt hier niet beschreven. De nieuwe website bestaat voor 30% uit knowing, 60% uit leanback en 10% experience. (deze cijfers zijn zelf verzonnen, maar geven ongeveer het belang van elk punt aan)
Behalve NOS.nl, de apps, Twitter en Facebook is de NOS ook nog bezig met andere dingen. Zo is er kort gewerkt aan de Google Glass, waar helaas weinig nieuws meer over verschijnt. Een andere plek is Instagram, waar korte filmpjes van 15 seconden verschijnen, die het nieuws goed samenvatten. Ook is de NOS bezig met een app voor de smartwatch. Naar eigen zeggen is die erg innovatief, en kan het een groot succes worden. Persoonlijk vond ik het lekker werken, zonder dat het ingewikkeld werd.

De hele avond werd afgesloten met een borrel, waar te praten viel met sprekers. Het was een gezellige, leuke en leerzame avond. Enorm top om te zien hoe de NOS hiervoor open stond, en ons, als bezoekers, zo luxe behandelde!